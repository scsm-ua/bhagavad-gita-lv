# 10. nodaļa

## Dieva Augstākās Personības skaistums un varenība

### Vibhuti-joga

#### 10.1

> श्रीभगवानुवाच\
> भूय एव महाबाहो श‍ृणु मे परमं वच: ।\
> यत्तेऽहं प्रीयमाणाय वक्ष्यामि हितकाम्यया ॥ १ ॥

    śrī-bhagavān uvāča
    bhūja eva mahā-bāho śṛṇu me paramaṁ vačaḥ
    jat te ’haṁ prījamāṇāja vakṣjāmi hita-kāmjajā
 
Dieva Augstākā Personība sacīja: 

Spēkavīr Ardžūna! Tagad uzklausi visdziļākajā noslēpumu dzelmē apslēpto svēto mācību par Mani. Es tev to atklāju, jo tu esi Man ļoti dārgs draugs un es vēlu Tev labu.

#### 10.2

> न मे विदु: सुरगणा: प्रभवं न महर्षय: ।\
> अहमादिर्हि देवानां महर्षीणां च सर्वश: ॥ २ ॥

    na me viduḥ sura-gaṇāḥ prabhavaṁ na maharṣajaḥ
    aham ādir hi devānāṁ maharṣīṇāñ ča sarvaśaḥ
 
Ne daudzie padievi, ne dižie viedie nespēj izprast Manu izcelsmi un darbus, jo Es esmu visu padievu un viedo sākums.

#### 10.3

> यो मामजमनादिं च वेत्ति लोकमहेश्वरम् ।\
> असम्मूढ: स मर्त्येषु सर्वपापै: प्रमुच्यते ॥ ३ ॥

    jo mām adžam anādiñ ča vetti loka-maheśvaram 
    asammūḍhaḥ sa martjeṣu sarva-pāpaiḥ pramučjate 
    
Kurš pazīst Mani kā nedzimušo visu pasauļu sākotnējo Valdnieku, tas neatrodas ilūzijas varā kā parasti mirstīgie un ir brīvs no visiem grēkiem.

#### 10.4-5

> बुद्धिर्ज्ञानमसम्मोह: क्षमा सत्यं दम: शम: ।\
> सुखं दु:खं भवोऽभावो भयं चाभयमेव च ॥ ४ ॥

> अहिंसा समता तुष्टिस्तपो दानं यशोऽयश: ।\
> भवन्ति भावा भूतानां मत्त एव पृथग्विधा: ॥ ५ ॥

    buddhir džñānam asammohaḥ kṣamā satjaṁ damaḥ śamaḥ
    sukhaṁ duḥkhaṁ bhavo ’bhāvo bhajañ čābhajam eva ča 
     
    ahiṁsā samatā tuṣṭis tapo dānaṁ jaśo ’jaśaḥ
    bhavanti bhāvā bhūtānāṁ matta eva pṛthag-vidhāḥ
 
Spēja saskatīt patieso jēgu un izprast savu garīgo būtību, brīvība no ilūzijas, savaldība, taisnīgums, kontrole pār man̦ām un prātu, laime un nelaime, dzimšana un nāve, bailes un bezbailība, nevardarbība, nesatricināmība, apmierinātība, askētisms, žēlsirdība, slava un neslava — tās visas ir īpašības un dzīvu būtn̦u stāvokļi, kuru sākums esmu Es viens.

#### 10.6

> महर्षय: सप्‍त पूर्वे चत्वारो मनवस्तथा ।\
> मद्भ‍ावा मानसा जाता येषां लोक इमा: प्रजा: ॥ ६ ॥

    maharṣajaḥ sapta pūrve čatvāro manavas tathā
    mad-bhāvā mānasā džātā jeṣāṁ loka imāḥ pradžāḥ

No Sava prāta Es radīju Kungu Brahmu (Visuma radītāju) un Visuma hierarhiju, ieskaitot četrpadsmit Manū (cilvēces ciltstēvus), četrus mūžam jaunos viedos- brahmanus Kumārus, kā arī septin̦us dižus viedos, kurus visus Es apveltīju ar vin̦u mistiskajām spējām un varu.

#### 10.7

> एतां विभूतिं योगं च मम यो वेत्ति तत्त्वत: ।\
> सोऽविकल्पेन योगेन युज्यते नात्र संशय: ॥ ७ ॥

    etāṁ vibhūtiṁ jogañ ča mama jo vetti tattvataḥ
    so ’vikalpena jogena judžjate nātra saṁśajaḥ

Tam, kurš apzinās patiesību par Manu augsto stāvokli un pilnībā velta sevi garīgai kalpošanai, rodas nesaraujama saikne ar Mani. Par to nav nekādu šaubu.

#### 10.8

> अहं सर्वस्य प्रभवो मत्त: सर्वं प्रवर्तते ।\
> इति मत्वा भजन्ते मां बुधा भावसमन्विता: ॥ ८ ॥

    ahaṁ sarvasja prabhavo mattaḥ sarvaṁ pravartate 
    iti matvā bhadžante māṁ budhā bhāva-samanvitāḥ

Es esmu Krišna, saldais Absolūts, visu cēlon̦u Cēlonis! Visa darbība gan materiālajā, gan garīgajā visumā, Vēdas un ar tām saistītie raksti — tas viss rod savu sākumu Manī vienā. Cilvēki, kuriem piemīt dievapzinošs saprāts un kuri izpratuši šo slepeno patiesību, iziet ārpus laicīgā un relig̒iskā pienākuma ierobežojumiem, tādējādi nostājoties uz tīras mīlestības ceļa, kas ved pie Manis (*rāga-mārga*).

##### Komentārs:   
Šajā nodaļā ir četras galvenās «Bhagavad-Gītas» *šlokas* (10.8-11)*. Šajās četrās dziļākajās *šlokās*, sākot ar vārdiem “*aham sarvasja prabhavo*” — “viss sākas Manī”, ietverta visa šīs grāmatas būtība. «Šrīmad-Bhāgavatama» (1.2.11) atklāj trīs galvenos priekšstatus par Absolūtu: Brahmans, Paramātma un Bhagavāns. Brahmans ir visu aptverošais Absolūta aspekts, Paramātma — visu caurvijošais aspekts, bet Bhagavāns — izpratne par Absolūtu kā par Augstāko Personību. Tradicionāla vārda “Bhagavāns” nozīme skaidrota «Višnu-Purānā» (6.5.47):

> ऐश्वर्य्यस्य समग्रस्य वीर्य्यस्य यशसः श्रियः\
> ज्ञानवैराग्ययोश्चैव षण्णां भग इतीङ्गना

    aiśvarjasja samagrasja vīrjasja jaśasaḥ śrijaḥ
    džñāna-vairāgjajoś čaiva ṣaṇṇāṁ bhaga itīṅganā
 
Bhagavāns ir: «Tas, kam pilnībā piemīt šīs sešas cildenās īpašības — bagātība, varenība, slava, daile, zināšanas un atsacīšanās.» Īpašība, kas atšķir Bhagavānu kā Kungu Nārājanu no citiem, ir Vin̦a vara pār visām pastāvošajām energ̒ijām. Tomēr Šrīla Džīva Gosvāmī sniedza brīnišķīgu skaidrojumu, kuram nav līdzvērtīgu: «Bhagavāns nozīmē *bhajanīja guna-visistha*. Vin̦a daba ir tāda, ka katrs, kurš ar Vin̦u saskarsies, vairs nevarēs Vin̦am nekalpot. Vin̦š vairs nekad nevarēs nemīlēt un nepielūgt šo Visu-pievilcīgo Kungu. Krišna savaldzina ikvienu sirdi. Lūk, kādēļ ar vārdu “*sarvasja*” Diev-Kungs Krišna norāda: «Es esmu *svajam Bhagavāns*, Visaugstais Kungs. Es esmu ne tikai Brahmana un Paramātmas avots, Manī sākumu rod arī visu energ̒iju Valdnieks Kungs Nārājana, kas mīt Vaikunthā un ikvienā vieš cien̦pilnu bijību.»» *Mattah sarvam pravarttate* — «Ikviens centiens un jebkura kustība rod savu sākumu Manī, ieskaitot Manis pielūgšanu un mīlestības pilnu garīgu kalpošanu Man.» 

    nājam ātmā pravačanena labhjo 
    na medhajā na bahunā śrutena 
    jam evaiṣa vṛṇute tena labhjas 
    tasjaiṣa ātmā vivṛṇute tanūṁ svām 
    («Katha-Upanišāda»,1.2.23)

«Diev-Kungu Krišnu nav iespējams iepazīt ar log̒ikas un saprāta palīdzību, kā arī to nav iespējams panākt pat vispilnīgākajā veidā izpētot Svētos Rakstus. Vin̦š Pats atklāj Sevi tam, kurš tiecas kalpot Vin̦am un lūdz pēc Vin̦a žēlastības.» Tādējādi *mattah sarvam pravarttate* nozīmē: «Es esmu pirmais, kas atklāj cilvēkiem: «Pielūdziet Mani šādi.» Es nāku kā Guru un caur vin̦u apmācu cilvēkus pielūgsmes praksē.» «Šrīmad-Bhāgavatamā» (11.17.27) Diev-Kungs Krišna runā par Guru kā par savu tiešo izpausmi:

> आचार्य्यं मां विजानीयान्नावमन्येत कर्हिचित् ।\
> न मर्त्त्य बुद्ध्यासूयेत सर्व्व देवमयो गुरुः ॥

    āčārjaṁ māṁ vidžānījān nāvamanjeta karhičit 
     na martja buddhjāsūjeta sarva deva-majo guruḥ
 
Šrī Krišna teica savam tuvākajam draugam Uddhavam: «Zini, ka patiess garīgais skolotājs nav atšķirīgs no Manis. Gurudēvam piemīt dievišķa daba. Nekad neesi necienīgs pret vin̦u un nemeklē vin̦ā trūkumus balstoties pasaulīgos priekšstatos.» 

Augstākā Dieva energ̒ija ir Šrīmatī Rādharānī. Protams, pastāv daudzums citu Dieva mūžīgo pavadon̦u, tomēr visaugstāko tīras garīgas kalpošanas līmeni pauž Šrīmatī Rādharānī. Diev-Kungs Krišna saka: «Es Pats parādu, kā Mani pielūgt. Es Pats Savas augstākās energ̒ijas veidolā pielūdzu Sevi. *Iti matvā bhadžante mām* — Mans bhakta, kas to izprot, sāk Mani pielūgt Manas mīļākās bhaktas, Manas pašas augstākās energ̒ijas, Mana pārstāvja — Rādharānī, Gurudēva, rūpīgā vadībā. Bez Vin̦as nav sasniedzama augstākā un vēlamākā kalpošanas forma Man.» 

Te ir runa par *rādhā-dāsjam*, kalpošanu Šrīmatī Rādharānī. To novērtēt spēs vienīgi tie, kuri apdāvināti ar dievapzinošu saprātu, un nekādīgi ne tie, kuriem piemīt egoistisks, maldīgu pasaules priekšstatu (*mājik*) radīts saprāts. Šajā pantā vārds “*buddhā*” nozīmē to pašu, ko “*sumedhasah*” «Šrīmad-Bhāgavatamā» (11.5.32): 

«Cilvēks, kuram piemīt smalks garīgais intelekts, spēj apzināties Dievišķo. Vin̦š iegūst šo spēju tikai un vienīgi pateicoties transcendentālās pasaules žēlastībai. Iekšējā nojausma un vadība, ar kuriem tiek apveltīti šādi cilvēki, ir *sukriti*, garīgu nopelnu rezultāts. Garīgus nopelnus vin̦i gūst pateicoties saskarsmei ar Diev-Kunga Krišnas patiesiem *bhaktām* gan pagātnē, gan tagadnē.» 

Vārdu savienojums “*bhāva-samanvitāh*” nozīmē to pašu, ko “*rāga-samanvitāh*” — *anurāga*, mīlestība un dziļa vēlme garīgi kalpot, kuras rašanos neveicina stingra priekšrakstu ievērošana, kuru nesmeļ šajā ieguvumu un zaudējumu pasaulē, bet gan *bhāvā*, iekšējā dievišķā iedvesmā. Šāda līmen̦a garīga kalpošana ir absolūti nesavtīga (*džnāna-šūnjā bhakti*), kā to aprakstīja Šrīla Rūpa Gosvāmī «Šrī Bhakti-Rasamrita-Sindhū» (1.1.9):

> अन्याभिलाषिता शून्यं ज्ञानकर्म्माद्यनावृतम् ।\
> आनुकूल्येन कृष्णानुशीलनं भक्तिरुत्तमा ॥

    anjābhilāṣitā śūnjaṁ džñāna-karmādj anāvṛtam 
    ānukūljena kṛṣṇānuśīlanaṁ bhaktir uttamā
 
«Garīga kalpošana visaugstākajā tās izpausmē apmierina Diev-Kunga Krišnas transcendentālās vēlmes. Tā ir brīva no pasaulīgām tieksmēm, tādām kā darbība sava labuma vai zināšanu dēļ.» Visretākā un pati augstākā garīgā kalpošana ir spontāna, dabiska kalpošana, zināma kā *rāga-mārga*. Visaugstākā līmen̦a *bhakta*, kas patiesa guru vadībā garīgi attīstās šīs līnijas ietvaros, var sasniegt iespēju kalpot, sevi pilnībā veltot vienam no Krišnam personīgi pietuvināto grupu līderiem. 

Šo grupu pārstāvji kalpo Diev-Kungam Krišnam draugu attiecībās (*sakhja-rasa*), vecāku attiecībās (*vātsalja-rasa*) vai laulības-mīlestības attiecībās (*madhura-rasa*). Vrindāvanā spontānas kalpošanas noskan̦ojumā Vin̦am kalpo draugs Subala, Sakha un Vin̦a vecāki — Nanda Mahārādža un māte Jašoda, ar savu sekotāju *bhaktu* grupām.

*Gopijas*, galvenās starp kurām ir Lalita un Višakha, kalpo Vin̦am laulības attiecībās. Taču visu Vin̦am pietuvināto vidū, kā arī visu *gopiju* vidū, augstāko un Krišnam dārgāko, mīlestības caurvīto kalpošanu izpauž Šrīmatī Rādharānī. Tāpēc *rāga-mārgas* visaugstākā virsotne ir kalpošana Šrīmatī Rādharānī pēdām (*rādhā-dāsjam*). Šāds ir pats augstākais *rūpanuga-gaudīja-sampradājas* mērķis. Šīs līnijas pārstāvji ir mūžīgas, tīras garīgas kalpošanas Diev-Kungam Krišnam sekotāji Šrī Čaitanjas Mahāprabhū garīgajā pēctecībā tā, kā to mācīja Šrīla Rūpa Gosvāmī Prabhūpāda.

##### Piezīme:

Šrīla Višvanāths Čakravartī Thākurs raksta savā komentārā «Sarartha-Varšini»: «Šīs četras šlokas ir «Bhagavad-Gītas» būtība. Tās dāvā dvēselei absolūtu labumu un atbrīvo to no bēdām, kurās tā gremdējusies, krītot par upuri tumsonībai.»

#### 10.9

> मच्च‍ित्ता मद्ग‍तप्राणा बोधयन्त: परस्परम् ।\
> कथयन्तश्च मां नित्यं तुष्यन्ति च रमन्ति च ॥ ९ ॥

    mač-čittā mad-gata-prāṇā bodhajantaḥ parasparam kathajantaś 
    ča māṁ nitjaṁ tuṣjanti ča ramanti ča 

Mani *bhaktas* vienmēr ir gremdējušies domās par Mani, visa vin̦u dzīve paiet kalpošanā Man. Apgaismojot viens otru ar stāstiem par Mani, vin̦i visu savu laiku pavada šādās sarunās, izjūtot dziļu garīgu apmierinājumu un svētlaimi.

##### Komentārs: 

Par tām dvēselēm, kas sevi pilnībā veltījušas Vin̦am, Diev-Kungs Krišna saka: «Es esmu vin̦u siržu Sirds, Es esmu katrā vin̦u domā. Visi vin̦u spēki un visa vin̦u dzīve veltīti Man. Sarunājoties par Mani, šādas dvēseles atbalsta un iedvesmo viena otru. Ar ikvienu, ko tās satiek, tās vienmēr grib runāt tikai par Mani un nevienu citu. Jebkurā vietā, jebkurā laikā un jebkādos apstākļos Es esmu vienīgā
vin̦u sarunu tēma. Runājot par Mani, vin̦as pārn̦em vārdos neizsakāms prieks (*tusjanti ča*).» 

Līdz pat dievišķajām vecāku mīlestības attiecībām *bhaktas* izjūt apmierinājumu, savukārt pēc tam *ramanti ča* — «Tieši tā, kā sieva bauda attiecības ar savu vīru, arī *bhaktas*, savā starpā tērzējot par Mani, pārdzīvo sajūsmas pilnus brīžus no Manas tiešas klātbūtnes.» Šādi to skaidroja iepriekšējo laiku *а̄čа̄rjаs* Šrīla Višvanāths Cakravartī Thākurs, Šrīla Baladēvs Vidjābhūšana un Šrīla Bhaktivinoda Thākurs.

#### 10.10

> तेषां सततयुक्तानां भजतां प्रीतिपूर्वकम् ।\
> ददामि बुद्धियोगं तं येन मामुपयान्ति ते ॥ १० ॥

    teṣāṁ satata-juktānāṁ bhadžatāṁ prīti-pūrvakam 
    dadāmi buddhi-jogaṁ taṁ jena mām upajānti te 

Tiem, kuri patiesi Mani meklē, Es dāvāju garīgu saprātu, kas ļauj vin̦iem nonākt pie Manis. Tādiem *bhaktām*, kas uz mūžiem veltījuši sevi Man un kas gremdējušies mīlošā kalpošanā Man, Es dāvāju dievišķu iedvesmu, pateicoties kurai vin̦i var sasniegt tuvas attiecības ar Mani.

##### Komentārs:

Diev-Kungs Krišna saka: «Dārgākie no Maniem kalpiem (kuru garīgā kalpošana aprakstīta iepriekšējā pantā ar vārdu “*ramanti*”) ir tie, kuri ar mīlestības pilnu sirdi (*bhadžatām prīti-pūrvakam*) laulības noskan̦ojumā (*madhura-rasa*) pastāvīgi aizn̦emti (*satata-jukta*) kalpojot Man.» Pēc tam Vin̦š apgalvo, ka dāvās vin̦iem iedvesmu un sniegs pamācības no iekšpuses, pateicoties kurām tie varēs nonākt pie Vin̦a (*jena mām upajānti te*). Kā šajā, tā arī iepriekšējā pantā, kalpošana Diev-Kungam tiek aprakstīta kā mūžīga (*nitjam un satata-jukta*).

Diev-Kunga Krišnas apgalvojums par to, ka Vin̦š dāvās Saviem *bhaktām* iedvesmu, pateicoties kurai tie nonāks pie Vin̦a, var šķist lieks. Lūk, kādēļ izteicienā “*mām upajānti te*” (“vin̦i nonāks pie Manis”) vārdu “*upajānti*” jāsaprot kā *parakīja-bhāvena-upapati*. Vārds “*pati*” nozīmē “vīrs”, bet “*upapati*” — “sirds mīļotais”. Vrindāvanā Diev-Kungs Krišna nav likumīgais vīrs, tur Vin̦š
ien̦em augstāku stāvokli (*parakīja-rasa*): Vin̦š ir siržu Pavēlnieks, kura stāvoklis ir augstāks pat par laulāto attiecībām. Apmānot savus vīrus, Vrindāvanas *gopijas* tiekas ar Krišnu. Vin̦as neļauj nevienam nostāties vin̦u un Krišnas starpā. Pat vispārpien̦emtie likumi un Svēto Rakstu norādījumi netiek n̦emti vērā, jo Krišnas stāvoklis ir absolūts un tieši šādas attiecības Vin̦am ir vistīkamākās. Tāds ir Vrindāvanas-*bhādžans** un tāda ir vārda “*upapati*”
slēptā nozīme.

«Manas attiecības ar vin̦ām nav atkarīgas no sabiedrības likumiem un pat ne no Svēto Rakstu norādījumiem, lai gan to ir grūti saprast. Šīs attiecības ir tik dziļas un dabiskas, jau sākotnēji dvēselei piemītošas, ka tām nav nepieciešams ne sabiedrības, ne Rakstu atbalsts. Saviem *bhaktām* es saku: «Arēji jūs varat attiekties ar cien̦u pret visiem šiem ierobežojumiem un dzīvot civilizētā sabiedrībā. Tomēr jūsu sirdis uz mūžiem atdotas Man.» Tāda ir īpašā iedvesma un saprāts, kurus Es dāvāju Saviem *bhaktām* (*buddhi-jogam tam jena mām upajānti te*). 

Pastāv ārējās prasības — sabiedrības un Rakstu likumi, taču Mans stāvoklis ir augstāks par tiem. Vēdas ir Mani norādījumi parastiem, tāliem no garīgas kalpošanas Man, cilvēkiem, un sabiedrība ir pakļauta šādiem un līdzīgiem likumiem. Taču Manas personīgās garīgās attiecības ir slepenas un neatkarīgas. Tām nav nepieciešamas nekādas atļaujas. Šādas attiecības ir mūžīgas un augstākas par visu pasaulīgo. Tās nav atkarīgas no cilvēku viedokļiem vai Vēdu sludinātajiem likumiem. Drīzāk pašas Vēdas ir šo attiecību meklējumos.»

*Šrutibhir vimrgjām* («Šrīmad- Bhāgavatam», 10.47.61). *Višesa-mrgja* — Vēdas ir šīs unikālās garīgās dimensijas meklējumos. «Šrīmad-Bhāgavatamas» sadaļā, kura apraksta *rāsa-lilu*, Vēdas lūdz piedošanu: «Tiek uzskatīts, ka mēs nesam vēsti par Tevi, taču mūsu spēkos nav aprakstīt Tevi tādu, kādu mēs Tevi šeit ieraudzījām. Tagad mēs saprotam, ka esam apvainojušas Tevi, jo neesam spējušas pasaulei pastāstīt par *rāsa-lilu*.» 

Līdzīgi ceļa zīmēm, Svētie Raksti vien norāda virzienu, taču kur un kā? — «To mēs nezinām.» Vienīgi: «Jūs varēsiet atrast Diev-Kungu Krišnu, ja dosieties šajā virzienā.» Viss pieder Vin̦am. Tam, kurš to izpratis, visas noslieces uz ekspluatāciju un man̦u apmierināšanu tiek izrautas līdz ar saknēm. Piemēram, neprecējusies meitene var būt pieejama daudziem vīriešiem, taču precētai sievietei tas nav pien̦emami, jo vin̦a pieder savai g̒imenei. Tāpat, kad mēs varēsim saprast, ka viss paredzēts tam, lai sniegtu baudījumu Krišnam, mēs atklāsim, ka mūsu noslieces uz savtīgām baudām pametušas mūs uz visiem laikiem. Nebūs palicis nekas, ko gribētos izmantot savu man̦u izbaudīšanai. Savas sirds dziļumos mēs sajutīsim, ka viss pastāv tikai un vienīgi, lai sniegtu baudījumu Vin̦am, un nekādām personīgām interesēm vienkārši nebūs atlicis vietas. 

Tas attiecas arī uz mums — mēs pastāvam vienīgi Vin̦a priekam un baudījumam. Viss paredzēts Vin̦a dievišķajām rotaļām (*lilām*) un nekam citam. Vienotā *lilā* iekļauts viss. Iekāre izzudīs, kad mēs ieraudzīsim visa pastāvošā patieso mērķi. Diev-Kungs ir vienīgais īpašnieks un Vin̦a valdījums ir absolūts. Svētie Raksti un sabiedrības likumi noteic: «Šis ir tavs, šis ir vin̦a, bet tas pieder vēl kādam,» — tomēr tas viss līdzinās pagaidu nomai. Patiesībā viss, kas ir mums apkārt — visās nozīmēs ir Šrī Krišnas mūžīgais īpašums. Visi citi īpašnieki un vin̦u īpašumi vai priekšstati par kungu un kalpu ir relatīvi, Diev-Kungs to visu pieļauj vien uz noteiktu laiku. Vin̦š vienīgais ir augstākais Pavēlnieks un Baudītājs. 

Pilnīga mūsu siržu attīrīšanās iespējama vien tad, kad mēs nonāksim pie līdzīga secinājuma. Katrs domā par sevi kā par daudzu lietu īpašnieku, taču tā visa ir viena vienīga sirds kaite (*hrd-rogam*). Šāda realitātes uztvere piemīt slimai apzin̦ai. Veselā, skaidrā stāvoklī, kad mūsu sirdis attīrīsies, mēs ieraudzīsim Augstāko Veselumu un sapratīsim, ka viss paredzēts vienīgi Vin̦a baudījumam.

*Piezīme:*

> विक्रीडितं व्रजवधूभिरिदञ्च विष्णोः\
> श्रद्धान्वितोऽनुशृणुयादय वर्णयेद्यः ।\
> भक्तिं परां भगवति प्रतिलभ्य कामं\
> हृद्रोगमाश्वपहिनोत्यचिरेण धीरः ॥

    vikrīḍitaṁ vradža-vadhūbhir idañ ča viṣṇoḥ
    śraddhānvito ’nuśṛṇujād atha varṇajed jaḥ
    bhaktiṁ parāṁ bhagavati pratilabhja kāmaṁ
    hṛd-rogam āśv apahinotj ačireṇa dhīra 
    («Šrīmad-Bhāgavatama»10.33.39) 
    
«Cilvēks, kas apvaldījis savas man̦as un kam piemīt stingra ticība dievišķajām rotaļām, kuras bauda Diev-Kungs Krišna ar *gopijām* (*rāsa-lilā*), izdzirdējis par šīm svētajām rotaļām no patiesa Guru, vienmēr tās slavē un apdzied. Šāda dvēsele sasniedz pašu augstāko garīgas kalpošanas Diev-Kungam pakāpi un ātri atveseļojas no sirds kaites — iekāres. 

Savos darbos Šrīla Džīva Gosvāmī īpaši izceļ vārdu “*dhīra*”, kas nozīmē “pār sevi valdošs”. Pirms klausīties tik augstas atklāsmes, nepieciešams iemācīties valdīt pār sevi, pretējā gadījumā tas kaitēs mūsu garīgajai dzīvei.

> नैतत्समाचरेज्जातु मनसापि ह्यनीश्वरः ।\
> विनश्यत्याचरन्मौढ्याद्यथारुद्रोऽब्धिजं विषम् ॥

    naitat samāčaredž džātu manasāpi hj anīśvaraḥ
    vinaśjatj āčaran mauḍhjād jathārudro ’bdhi-džaṁ viṣam 
    («Šrīmad-Bhāgavatama»10.33.30) 

«Nevien pat domās nedrīkst atdarināt Visaugstā Kunga attiecības ar *gopijām*. Tas, kurš snaudošā tumsonībā centīsies imitēt Diev-Kunga Krišnas rotaļas, ies bojā līdzīgi tam, it kā vin̦š būtu izdzēris okeānā radušos indi, mēg̒inot atdarināt Kungu Šivu.» («Šrīmad-Bhāgavatama» apraksta, kā dievi un dēmoni kopīgiem spēkiem sakūla putās okeānu, lai iegūtu nektāru. Kad tika iegūts nektārs un inde, Kungs Šiva, pateicoties savai varenībai, spēja noturēt indi kaklā.)

#### 10.11

> तेषामेवानुकम्पार्थमहमज्ञानजं तम: ।\
> नाशयाम्यात्मभावस्थो ज्ञानदीपेन भास्वता ॥ ११ ॥

    teṣām evānukampārtham aham adžñāna-džaṁ tamaḥ
    nāśajāmj ātma-bhāva-stho džñāna-dīpena bhāsvatā
    
Aiz līdzcietības pret vin̦iem, esot vin̦u sirdīs, Es kliedēju nezin̦as tumsu ar garīgu zināšanu gaismu.

Vai citādi: 

Redzot vin̦u ciešanas esot šķirtiem no Manis, Es, līdzīgi saulei, personīgi ienāku Manu bhaktu sirdīs un kliedēju tur esošo tumsu, jo esmu vin̦u mīlestības savaldzināts.

##### Komentārs:
Pirmais no abiem tulkojumiem ir visizplatītākais šī panta traktējums. Taču, ja mēs pienācīgi novērtēsim tīru un no aprēķina brīvu garīgu kalpošanu (*džnāna-śūnja bhakti*), tad šeit minētais Diev-Kunga Krišnas apgalvojums var šķist pārmērīgs un nekonsekvents. Ja garīgi augstu progresējuši *bhaktas*, par kuriem ir runa šajā pantā, jau veic nepārtrauktu un pašaizliedzīgu kalpošanu, vēl vairāk, ja vin̦i jau nostiprinājušies tīras, spontānas mīlestības pasaulē (*rāga-mārgā*), tad kā gan saprast to, ka Visaugstais Kungs šajā noslēdzošajā stadijā
kliedē vin̦os esošo tumsonību (*tamah*), kuru radījusi maldīga izpratne (*adžnāna-džam*), un apvelta vin̦us ar zināšanām (*džnāna*)? Jo džnāna nav nekas vairāk kā apvalks — daļēja un ierobežota izpratne par Absolūto Īstenību (*džnāna-karmādji anāvrttam... bhaktir uttamā*). Kā gan tie, kas jau sasnieguši tīras garīgās kalpošanas stāvokli, brīvu no nepieciešamības pēc zināšanām
(*džānna-śūnjā bhakti*), var atkal atgriezties pie tām pašām zināšanām (*džnānas*)? Šrīla Višvanāths Čakravartī Thākurs savā komentārā min, ka šīs zināšanas ir pārdabiskas (*vilakšanam*), kaut arī sīkāk šo jautājumu vin̦š neapskata. Vēloties šo jautājumu skatīt tuvāk, mēs sniegsim sekojošu tā skaidrojumu.

Skumjas un maldi parasti tiek uzskatīti par tumsonības (*tamo-gunas*) pazīmēm.
Gremdējušies *džnāna-śūnjā bhakti*, *bhaktas*, kas uztver Krišnu nevis kā Visaugsto Kungu, bet kā draugu, dēlu, laulāto vai sirds mīļoto, dažkārt pārdzīvo skumjas un maldus, taču tas tikai ārēji atgādina tumsonību. Patiesībā tās ir mokas, kuras rada vin̦u atšķirtība no Krišnas. Vin̦i ir sagrauti: «Kur Tu esi; kā Tu varēji tā pazust?» Šajā pantā Diev-Kunga vārdi “*tesām evānukampārtham*”
parasti tiek tulkoti kā «vin̦iem par lielu laimi» vai «aiz līdzcietības pret vin̦iem (Es kliedēju nezin̦as tumsu...)». Taču šos pašus vārdus var tulkot arī šādi: «Es vēlos iegūt vin̦u labvēlību. Es tiecos pēc šo augstākā līmen̦a *bhaktu* labvēlības.» «Šrīmad-Bhāgavatamā» (10.82.44) Diev-Kungs vēršas pie *gopijām* ar šādiem vārdiem:
 
    maji bhaktir hi bhūtānām amṛtatvāja kalpate 
    diṣṭjā jad āsīn mat-sneho bhavatīnāṁ mad-āpanaḥ
 
«Parasti cilvēki vēlas Man kalpot, lai tiktu apveltīti ar mūžīgu dzīvi.
Tiecoties iziet aiz laicīgās pasaules robežām un sasniegt nemirstību, vin̦i nāk pie Manis un Mani godā. Šī iemesla dēļ vin̦i cenšas Man kalpot. Taču jūsu veiksme slēpjas tajā, ak, *gopijas*, ka jums piemīt dabiska pieķeršanās Man. Tā atvedīs jūs pie Manis.» Šāds ir vispārpien̦emtais tulkojums. Tomēr Šrīla Krišnadāss Kavirādžs Gosvāmī «Šrī Čaitanja-Čaritamritā» atklāja *gopijām* sacīto Krišnas vārdu slēpto nozīmi, kas ir tieši pretēja vispārpien̦emtajai.

«Par savu kalpošanu Man visi no Manis sagaida palīdzību augstākā mūžīgā labuma sasniegšanā un uzskata sevi par lieliem veiksminiekiem, ja ir jel kādā veidā saistīti ar Mani. Taču Es uzskatu par veiksminieku Sevi, jo Esmu saskāries ar nenovērtējamu mīlestību, kuru atklāju jūsu sirdīs. Pateicoties milzu veiksmei Es satiku jūs.» 

Arī šeit, «Šrī Gītā», Diev-Kungs saka: *tesām evānukampārtham* — «Šo *bhaktu* pašaizliedzīgās mīlestības savaldzināts, nespējot izturēt vin̦u ciešanas atšķirtībā no Manis, Es vēlos sagādāt vin̦iem prieku un apgaismoju vin̦us ar transcendentālu gaismu, kas vin̦iem dāvā īpašu izpratni: «Esmu atgriezies pie jums, tagad jūs atkal varat Mani redzēt.» Ar savu pārdabisko gaismu (*džnāna-dīpena*) Es atklāju vin̦iem savu klātbūtni tad, kad Esmu vin̦iem augstākajā mērā
nepieciešams, un tādējādi atbrīvoju vin̦us no atšķirtības mokām.»

*Ātma-bhāva-stho*: Diev-Kungs atklāj Sevi *bhaktām* atbilstoši dievišķajām attiecībām (*rasai*), kurās Vin̦š atrodas ar šiem *bhaktām*: draugam Vin̦š Sevi atklāj kā draugs, mātei kā bērns, sievai kā vīrs, mīlošajai — kā sirds mīļotais.
Kad Šrī Čaitanja Mahāprabhū pameta mājas un pien̦ēma mūka, *sannjāsī*, dzīvesveidu, vin̦a māte Šačī, nespējot izturēt atšķirtību, lēja gaužas asaras.

Vin̦a gatavoja gardus mielastus un raudot piedāvāja tos Dievībai ar vārdiem: «Kur ir mans Nīmajs? Vin̦š tik ļoti mīl šīs maltītes, taču tagad Vin̦š vairs nav ar mums.» Negaidīti parādoties Šačī mājās, Diev-Kungs Čaitanja sāka ēst vin̦as pagatavoto ēdienu. «Ak, Nīmajs ēd!» — iesaucās Šačīdēvī, uz laiku atbrīvojusies no atšķirtības radītajām ciešanām. Tomēr drīzumā vin̦a teica pati sev: «Vai tiešām es redzēju, kā Nīmajs ēd? Vin̦š taču tagad ir *sannjāsī* un atrodas Džagannātha Pūrī. Kā gan vin̦š būtu varējis atnākt pie manis? Vai es tiešām kalpoju Vin̦am? Es droši vien kļūdījos.» Lai pārbaudītu, vai traukos palicis ēdiens, vin̦a vēlreiz tos apskatīja. Atklājot, ka tie ir tukši, vin̦a pien̦ēma, ka vin̦as mājā bija ienācis suns vai kāds cits dzīvnieks, kurš visu apēdis. Tomēr tajā pašā mirklī Nīmajs vin̦ai Sevi atklāja un māte Šačī ieraudzīja Vin̦a mirdzošo tēlu. Šis mirdzums ir transcendentāls un nav “zināšanas” (*džnāna*) šī vārda parastajā nozīmē.

Teisma virsotne ir *parakīja-rasa*; attiecībās ar Diev-Kungu tas ir augstākais līmenis. Vārds “*parakīja*” nozīmē “citam piederošs”, “svešs”. Diev-Kungs katrā no dievišķo  attiecību veidiem (*rasām*) spēj savaldzināt ikvienu. Vrindāvanā šī *parakīja-rasa* sastopama it visur, jo tur ikviens iet mīlestības ceļu (*rāga-mārga*). Krišnas draugi savā starpā runā: «Dažkārt cilvēki saka, ka Krišna ir Mathuras iedzīvotājs. Vin̦i apgalvo, ka Vin̦š ir Vasudēva dēls un drīzumā atgriezīsies Mathurā. Vin̦i saka, ka Vin̦š nav mūsu draugs! Vai tiešām vin̦š mums tiks atn̦emts? Kā gan mēs tad varēsim dzīvot džungļos un ganīt govis?» Vin̦i baiļojas: «Mēs varam Vin̦u pazaudēt jebkurā mirklī,» — un tas pastiprina vin̦u garīgo kalpošanu Krišnam draugu noskan̦ojumā.

Līdzīgā veidā Māte Jašoda prāto: «Dažkārt var dzirdēt, ka Krišna nav vis mans dēls, bet gan Dēvakī dēls. Kā tas iespējams? Es tam nepiekrītu. Vin̦š ir mans bērns!» Šādi prātojumi pastiprina Jašodas pieķeršanos Krišnam: «Es varu Vin̦u pazaudēt? Kā gan es tad varēšu dzīvot?» *Parakīja-rasa* padara attiecības ar Krišnu par tik dārgām, jo Vin̦a sabiedrība var tikt pazaudēta jebkurā brīdī. Visaugstākā garīgas kalpošanas intensitāte slēpjas *madhura-rasā* (laulības *rasā*). Citām rasām piemīt satraukums, gaidas, ka Vin̦š var aiziet, taču dievišķās mājvietas — Vrindāvanas, laulāto attiecības iziet ārpus Rakstu un sabiedrības baušļiem, kas paredz saglabāt uzticību vīram vai sievai (*svakīja*). Garīgās kalpošanas zinātne atzīst *parakīju* (“piederību citam”) par tās augstāko izpratni, kas pārspēj sabiedrības un Svēto Rakstu atbalstīto un sludināto *svakīju*(“likumīgo piederību”).

*Parakīja* jeb attiecības “ārpus likuma” piesātina Krišnas Rotaļas. Tajās mēs atklājam apmānu attiecībā pret tiem, kas pretendē uz varu pār citiem, piemēram, vīram pār sievu vai vecākiem pār bērnu. *Svakījas* attiecības tiek uzskatītas par normu un ir plaši izplatītas. Savukārt ārpuslaulības attiecības, kas pārkāpj Rakstos paustos un sabiedrībā pien̦emtos noteikumus, ietver būtisku risku — draudus paveikt grēku. Tādēļ šādas attiecības ir ārkārtīgi reti sastopamas, bet to unikālā daba pastiprina to vērtību un intensitāti. Idejā par “likumīgā
īpašnieka” apmānu par labu tam, kuram šādas īpašumtiesības nepiemīt, slēpjas neparasti smalka izpratne par attiecībām ar Absolūtu. Patiesībā attiecībās ar Krišnu nav iespējams nekas “pretlikumīgs”, jo Vin̦am ir tiesības uz visu. Tomēr, pateicoties dievišķajai gribai, viss notiek tā, lai pastiprinātu bhaktas garīgu kalpošanu Dieva Augstākajai Personībai, gluži tāpat kā izsalkums padara ēdiena garšu tīkamāku.

Kunga Višnu pielūgsmi Vaikunthā caurstrāvo cildenums, cien̦a, bijība un krāšn̦ums.
Tomēr augstākā koncepcija par Absolūtu atklāj Dieva tēlu un raksturu, kas ir tik ļoti līdzīgs cilvēciskajam. Tas ir minēts «Šrī Čaitanja-Čaritamritā», Šrīlas Sanātana Gosvāmī norādījumos: 

> কৃষ্ণের যতেক খেলা, সর্ব্বোত্তম নরলীলা\
> নরবপু তাহার স্বরূপ ।\
> গোপবেশ, বেণুকর, নবকিশোর, নটবর\
> নরলীলা হয় অনুরূপ॥\

> কৃষ্ণের মধুর রূপ শুন সনাতন ।\
> যে রূপের এক কণ, ডুবায় সব ত্রিভুবন\
> সর্ব্বপ্রাণী করে আকর্ষণ ॥\

    kṛṣṇera jateka khelā, sarvvottama nara-līlā, 
    nara-vapu tāhāra svarūpa 
    gopa-veśa, veṇu-kara, nava-kiśora, naṭavara,
    nara-līlā haja anurūpa
 
    kṛṣṇera madhura-rūpa śuna sanātana 
    je rūpera eka kaṇa, ḍubāja saba tribhuvana, 
    sarvva-prāṇī kare ākarṣaṇa
 
«Dieva augstākā forma ir Krišna, Kas, līdzinoties cilvēkam, gremdējas Savās mūžīgajās dievišķajās Rotaļās. Vrindāvanas ganuzēna, labākā no dejotājiem veidolā Vin̦š vienmēr bauda Savas Rotaļas un spēlē flautu. Vin̦a daiļais tēls ir tik salds, ka pat sīkākā tā atblāzma piepilda ar sevi visu Visumu! Tādēļ visas dzīvās būtnes nepārvarami tiecas pie Krišnas.» 

Vin̦š ir aizsniedzams ikvienam. Mēs varam atklāt Dievu ārkārtīgi tuvu — cilvēka veidolā. Kādēļ tieši cilvēkam līdzīgais Krišnas veidols ir augstākā Absolūtās Īstenības forma? Atbilstoši svētlaimes (*rasas*) dziļumam, kas kalpo par mērvienību Neierobežotā iepazīšanai, savstarpējās attiecības ar Dievu attīstās no *śānta*-, *dāsja*-, *sakhja*-, un *vātsalja-rasas* (neitrālas attiecības, kalpa un kunga attiecības, draudzības un vecāku attiecības), pāriet *madhura-rasā*
(dievišķā laulībā), bet pēc tam — *parakīja-rasā* (mīlestībā ārpus laulības). To visu apraksta eksperti garīgo zināšanu jomā, te nav ne pašapmāna, ne aklas ticības.

Ja mēs sekosim *rūpānūga-bhadžana* līnijai (veltīšanās Diev-Kungam Rūpas Gosvāmī
mācekļu pēctecībā), kas rod savu sākumu pie Šrī Čaitanjadēva pēdām, mēs varēsim patiesi novērtēt šī ceļa zinātnisko pamatojumu. Iepriekšējo laiku *āčārjas* atklāja mums, kādā veidā, soli pa solim, mēs varam iet šo ceļu, saskarties un izprast to.

#### 10.12-13

> अर्जुन उवाच\
> परं ब्रह्म परं धाम पवित्रं परमं भवान् ।\
> पुरुषं शाश्वतं दिव्यमादिदेवमजं विभुम् ॥ १२ ॥

> आहुस्त्वामृषय: सर्वे देवर्षिर्नारदस्तथा ।\
> असितो देवलो व्यास: स्वयं चैव ब्रवीषि मे ॥ १३ ॥

    ardžuna uvāča
    paraṁ brahma paraṁ dhāma pavitraṁ paramaṁ bhavān 
    puruṣaṁ śāśvataṁ divjam ādi-devam adžaṁ vibhum 
    
    āhus tvām ṛṣajaḥ sarve devarṣir nāradas tathā
    asito devalo vjāsaḥ svajañ čaiva bravīṣi me 

Ardžūna sacīja: 

Tu esi augstākā Īstenība, galīgais patvērums, visas šķīstības avots. Tu neesi pakļauts laikam un atrodies aiz materiālās pasaules robežām. Visi viedie, tādi kā Devaršī Nārada, Asita, Dēvala, Vjāsa un citi, apraksta Tevi kā nedzimušo, sākotnējo, visur esošo Personību. Un tagad Tu Pats apstiprini šos vārdus!

#### 10.14

> सर्वमेतदृतं मन्ये यन्मां वदसि केशव ।\
> न हि ते भगवन्व्यक्तिं विदुर्देवा न दानवा: ॥ १४ ॥

    sarvam etad ṛtaṁ manje jan māṁ vadasi keśava 
    na hi te bhagavan vjaktiṁ vidur devā na dānavāḥ
    
Ak, Kešava, es pilnībā pien̦emu, ka viss, ko Tu sacīji, ir patiesība. Ak, Kungs! Tik tiešām ne dievi, ne dēmoni nevar Tevi līdz galam izprast.

#### 10.15

> स्वयमेवात्मनात्मानं वेत्थ त्वं पुरुषोत्तम ।\
> भूतभावन भूतेश देवदेव जगत्पते ॥ १५ ॥

    svajam evātmanātmānaṁ vettha tvaṁ puruṣottama 
    bhūta-bhāvana bhūteśa deva-deva džagat-pate 
    
Ak, Augstākā Personība, visa esošā Radītāj, visu jūtu Valdniek! Ak, dievu Dievs! Ak, Visuma Aizstāvi! Patiesi, tikai Tu viens pazīsti Sevi pilnā mērā!

#### 10.16

> वक्तुमर्हस्यशेषेण दिव्या ह्यात्मविभूतय: ।\
> याभिर्विभूतिभिर्लोकानिमांस्त्वं व्याप्य तिष्ठसि ॥ १६ ॥

    vaktum arhasj aśeṣeṇa divjā hj ātma-vibhūtajaḥ
    jābhir vibhūtibhir lokān imāṁs tvaṁ vjāpja tiṣṭhasi 
    
Esi žēlīgs un pastāsti man vairāk par Savām pārsteidzošajām izpausmēm, ar kurām Tu caurvij Visumu.

#### 10.17

> कथं विद्यामहं योगिंस्त्वां सदा परिचिन्तयन् ।\
> केषु केषु च भावेषु चिन्त्योऽसि भगवन्मया ॥ १७ ॥

    kathaṁ vidjām ahaṁ jogiṁs tvāṁ sadā paričintajan 
    keṣu keṣu ča bhāveṣu čintjo ’si bhagavan majā
    
Ak, dižais mistiķi! Kā lai es iepazīstu Tevi un kā man nepārtraukt domāt par Tevi? Kuru no Taviem daudzajiem veidoliem lai es apceru savās domās?

#### 10.18

> विस्तरेणात्मनो योगं विभूतिं च जनार्दन ।\
> भूय: कथय तृप्‍तिर्हि श‍ृण्वतो नास्ति मेऽमृतम् ॥ १८ ॥

    vistareṇātmano jogaṁ vibhūtiñ ča džanārdana
    bhūjaḥ kathaja tṛptir hi śṛṇvato nāsti me ’mṛtam 

Ak, Džanārdana, pastāsti man visos sīkumos, kā, zinot par Tavām brīnišķīgajām īpašībām, izveidot saikni ar Tevi, jo nav iespējams gūt piesātinājumu
no Tavu vārdu nektāra!

#### 10.19

> श्रीभगवानुवाच\
> हन्त ते कथयिष्यामि दिव्या ह्यात्मविभूतय: ।\
> प्राधान्यत: कुरुश्रेष्ठ नास्त्यन्तो विस्तरस्य मे ॥ १९ ॥

    śrī-bhagavān uvāča 
    hanta te kathajiṣjāmi divjā hj ātma-vibhūtajaḥ
    prādhānjataḥ kuru-śreṣṭha nāstj anto vistarasja me 

Dieva Augstākā Personība sacīja: 

Ardžūna, labākais no Kuru! Nešaubies, ka Es tev atklāšu Savas apbrīnojamās izpausmes, taču tikai galvenās, jo Mana slava ir bezgalīga.

#### 10.20

> अहमात्मा गुडाकेश सर्वभूताशयस्थित: ।\
> अहमादिश्च मध्यं च भूतानामन्त एव च ॥ २० ॥

    aham ātmā guḍākeśa sarva-bhūtāśaja-sthitaḥ
    aham ādiś ča madhjañ ča bhūtānām anta eva ča 
    
Ak, miega uzveicēj! Es esmu Augstākā Dvēsele, kas mīt ikvienas radības sirdī! Es esmu vin̦u dzīves ceļa sākums, vidus un beigas.

#### 10.21

> आदित्यानामहं विष्णुर्ज्योतिषां रविरंश‍ुमान् ।\
> मरीचिर्मरुतामस्मि नक्षत्राणामहं शशी ॥ २१ ॥

    āditjānām ahaṁ viṣṇur džjotiṣāṁ ravir aṁśumān 
    marīčir marutām asmi nakṣatrāṇām ahaṁ śaśī
    
Divpadsmit Aditju vidū Es esmu Višnu! Gaismas avotu vidū Es esmu starojošā Saule, Marutu vidū Es esmu Marīčī, naksnīgo debesu ķermen̦u vidū Es esmu Mēness.

#### 10.22

> वेदानां सामवेदोऽस्मि देवानामस्मि वासव: ।\
> इन्द्रियाणां मनश्चास्मि भूतानामस्मि चेतना ॥ २२ ॥

    vedānāṁ sāma-vedo ’smi devānām asmi vāsavaḥ
    indrijāṇāṁ manaś čāsmi bhūtānām asmi četanā
    
Vēdu vidū Es esmu Sāma Vēda, Visuma padievu vidū Es esmu vin̦u valdnieks Indra, no man̦ām Es esmu prāts! Es esmu apzin̦a ikvienā dzīvā būtnē!

#### 10.23

> रुद्राणां शङ्करश्चास्मि वित्तेशो यक्षरक्षसाम् ।\
> वसूनां पावकश्चास्मि मेरु: शिखरिणामहम् ॥ २३ ॥

    rudrāṇāṁ śaṅkaraś čāsmi vitteśo jakṣa-rakṣasām 
    vasūnāṁ pāvakaś čāsmi meruḥ śikhariṇām aham 
    
Vienpadsmit Rudru vidū Es esmu Kungs Šiva, jakšu un rākšasu vidū Es esmu dārgumu glabātājs Kuvēra! No aston̦iem Vasū Es esmu Agnī, kalnu vidū Es esmu Visuma kalns Meru.

#### 10.24

> पुरोधसां च मुख्यं मां विद्धि पार्थ बृहस्पतिम् ।\
> सेनानीनामहं स्कन्द: सरसामस्मि सागर: ॥ २४ ॥

    purodhasāñ ča mukhjaṁ māṁ viddhi pārtha bṛhaspatim 
    senānīnām ahaṁ skandaḥ sarasām asmi sāgarah
    
Pārtha! Zini Mani kā galveno padievu planētas priesteri Brihaspatī! Debesu pulkvežu vidū Es esmu Karttikēja, bet no ūdenstilpēm Es esmu okeāns!

#### 10.25

> महर्षीणां भृगुरहं गिरामस्म्येकमक्षरम् ।\
> यज्ञानां जपयज्ञोऽस्मि स्थावराणां हिमालय: ॥ २५ ॥

    maharṣīṇāṁ bhṛgur ahaṁ girām asmj ekam akṣaram 
    jadžñānāṁ džapa-jadžño ’smi sthāvarāṇāṁ himālajaḥ
    
Dižu viedo vidū Es esmu Bhrīgū, sakrālo skan̦u vidū Es esmu svētā zilbe “OM”, no visiem ziedojumiem Es esmu Diev-Kunga Svēto Vārdu atkārtošana, bet no nekustīgā Es esmu Himalaji!

#### 10.26

> अश्वत्थ: सर्ववृक्षाणां देवर्षीणां च नारद: ।\
> गन्धर्वाणां चित्ररथ: सिद्धानां कपिलो मुनि: ॥ २६ ॥

    aśvatthaḥ sarva-vṛkṣāṇāṁ devarṣīṇāñ ča nāradaḥ
    gandharvāṇāṁ čitrarathaḥ siddhānāṁ kapilo muniḥ
    
Koku vidū Es esmu Visuma koks Ašvattha, dievišķu viedo vidū Es esmu Nārada, debesu dziedon̦u un spēlman̦u vidū Es esmu Citraratha, bet no pilnību sasniegušajiem Es esmu viedais Kapila!

#### 10.27

> उच्‍चैःश्रवसमश्वानां विद्धि माममृतोद्भ‍वम् ।\
> ऐरावतं गजेन्द्राणां नराणां च नराधिपम् ॥ २७ ॥

    uččaiḥśravasam aśvānāṁ viddhi mām amṛtodbhavam 
    airāvataṁ gadžendrāṇāṁ narāṇāñ ča narādhipam
    
Zirgu vidū Es esmu Učaihšrava, kas dzimis no mūžības nektāra! Dižciltīgo zilon̦u vidū Es esmu daudzgalvainais Airavāta, kurš nes debesu valdnieku Indru, bet no cilvēkiem Es esmu rādža!

#### 10.28

> आयुधानामहं वज्रं धेनूनामस्मि कामधुक् ।\
> प्रजनश्चास्मि कन्दर्प: सर्पाणामस्मि वासुकि: ॥ २८ ॥

    ājudhānām ahaṁ vadžraṁ dhenūnām asmi kāmadhuk 
    pradžanaś čāsmi kandarpaḥ sarpāṇām asmi vāsukiḥ
    
No ieročiem Es esmu zibens spēriens, govju vidū Es esmu debesu Surabhī, kas piepilda vēlēšanās! No pēcnācēju parādīšanās cēlon̦iem Es esmu mīlestības dievs Kandarpa, viengalvainu indīgo čūsku vidū Es esmu Vāsukī!

#### 10.29

> अनन्तश्चास्मि नागानां वरुणो यादसामहम् ।\
> पितॄणामर्यमा चास्मि यम: संयमतामहम् ॥ २९ ॥

    anantaś čāsmi nāgānāṁ varuṇo jādasām aham 
    pitṛ¯ṇām arjamā čāsmi jamaḥ saṁjamatām aham
    
Daudzglvaino čūsku vidū Es esmu Ananta, kas balsta visu pastāvošo. No ūdens iemītniekiem Es esmu Varūna! No senčiem Es esmu Arjama, bet no taisnīgu spriedumu izpildītājiem Es esmu aizkapa valstības pavēlnieks Jama.

#### 10.30

> प्रह्लादश्चास्मि दैत्यानां काल: कलयतामहम् ।\
> मृगाणां च मृगेन्द्रोऽहं वैनतेयश्च पक्षिणाम् ॥ ३० ॥

    prahlādaś čāsmi daitjānāṁ kālaḥ kalajatām aham 
    mṛgāṇāñ ča mṛgendro ’haṁ vainatejaś ča pakṣiṇām
    
Es esmu svētais Prahlāda, cēlākais no dēmonu dēliem, no pakļāvējiem Es esmu laiks! Es esmu lauva, dzīvnieku karalis, bet putnu vidū Es esmu Garuda, kas uz saviem spārniem nes Kungu Višnu!

#### 10.31

> पवन: पवतामस्मि राम: शस्त्रभृतामहम् ।\
> झषाणां मकरश्चास्मि स्रोतसामस्मि जाह्नवी ॥ ३१ ॥

    pavanaḥ pavatām asmi rāmaḥ śastra-bhṛtām aham 
    džhaṣāṇāṁ makaraś čāsmi srotasām asmi džāhnavī
    
No visa, kas attīra, Es esmu vējš, no tiem, kas nēsā ieroci, Es esmu tikumīgais rādža Rāma! Zivju vidū Es esmu haizivs, bet upju vidū Es esmu svētā Ganga!

#### 10.32
> सर्गाणामादिरन्तश्च मध्यं चैवाहमर्जुन ।\
> अध्यात्मविद्या विद्यानां वाद: प्रवदतामहम् ॥ ३२ ॥

    sargāṇām ādir antaś ča madhjañ čaivāham ardžuna 
    adhjātma-vidjā vidjānāṁ vādaḥ pravadatām aham 
    
Ardžūna, Es esmu visa esošā radīšanas, pastāvēšanas un iznīcināšanas cēlonis! Visu izzin̦as veidu vidū Es esmu tiekšanās pēc garīgās pašizzin̦as, log̒isko pierādījumu vidū Es esmu galīgais slēdziens!

#### 10.33

> अक्षराणामकारोऽस्मि द्वन्द्व: सामासिकस्य च ।\
> अहमेवाक्षय: कालो धाताहं विश्वतोमुख: ॥ ३३ ॥

    akṣarāṇām akāro ’smi dvandvaḥ sāmāsikasja ča 
    aham evākṣajaḥ kālo dhātāhaṁ viśvato-mukhaḥ
    
No burtiem Es esmu burts “A”, no salikten̦iem Es esmu divdaļīgs vārds, no neizsmeļamā Es esmu laika plūdums, no radītājiem Es esmu Visuma radītājs Brahma!

#### 10.34

> मृत्यु: सर्वहरश्चाहमुद्भ‍वश्च भविष्यताम् ।\
> कीर्ति: श्रीर्वाक्‍च नारीणां स्मृतिर्मेधा धृति: क्षमा ॥ ३४ ॥

    mṛtjuḥ sarva-haraś čāham udbhavaś ča bhaviṣjatām 
    kīrtiḥ śrīr vāk ča nārīṇāṁ smṛtir medhā dhṛtiḥ kṣamā
    
Laupītāju vidū Es esmu nāve, no sešiem neizbēgamiem dzīva ķermen̦a izmain̦u stāvokļiem Es esmu dzimšana! Sieviešu vidū Es esmu Dharmas septin̦as cildenās sievas — slava, daile, izsmalcināta runa, atmin̦a, spriestspēja, pacietība un spēja piedot!

#### 10.35

> बृहत्साम तथा साम्न‍ां गायत्री छन्दसामहम् ।\
> मासानां मार्गशीर्षोऽहमृतूनां कुसुमाकर: ॥ ३५ ॥

    bṛhat-sāma tathā sāmnāṁ gājatrī čhandasām aham 
    māsānāṁ mārga-śīrṣo ’ham ṛtūnāṁ kusumākaraḥ
    
Sāma Vēdas himnu vidū Es esmu Brihat-sāma, kas cildina Indru, dzejisko pantmēru vidū Es esmu Gājatrī! No mēnešiem Es esmu Mārgašīrša (novembris-decembris), bet no gadalaikiem Es esmu pavasara ziedonis!

#### 10.36

> द्यूतं छलयतामस्मि तेजस्तेजस्विनामहम् ।\
> जयोऽस्मि व्यवसायोऽस्मि सत्त्वं सत्त्ववतामहम् ॥ ३६ ॥

    djūtaṁ čhalajatām asmi tedžas tedžasvinām aham 
    džajo ’smi vjavasājo ’smi sattvaṁ sattvavatām aham 

Apmāna vidū Es esmu azarta spēle. Es esmu ietekmīgo varenība, čaklo panākums un godīgo taisnīguma uzvara!

#### 10.37

> वृष्णीनां वासुदेवोऽस्मि पाण्डवानां धनञ्जय: ।\
> मुनीनामप्यहं व्यास: कवीनामुशना कवि: ॥ ३७ ॥

    vṛṣṇīnāṁ vāsudevo ’smi pāṇḍavānāṁ dhanañdžajaḥ
    munīnām apj ahaṁ vjāsaḥ kavīnām uśanāḥ kaviḥ
    
Es esmu Krišna, Vasudēva dēls Jadū dinastijā. Pāndavu vidū Es esmu Ardžūna, viedo vidū Es esmu Vjāsadēvs, Vēdu sastādītājs, bet no Rakstu pazinējiem Es esmu dēmonu skolotājs Šukrāčārja!

#### 10.38

> दण्डो दमयतामस्मि नीतिरस्मि जिगीषताम् ।\
> मौनं चैवास्मि गुह्यानां ज्ञानं ज्ञानवतामहम् ॥ ३८ ॥

    daṇḍo damajatām asmi nītir asmi džigīṣatām 
    maunaṁ čaivāsmi guhjānāṁ džñānaṁ džñānavatām aham
    
Es esmu sods, izpildīts saskan̦ā ar likumu. Es esmu gudrība, kas ved pie uzvaras! Es esmu noslēpuma klusums un viedo apskaidrība!

#### 10.39

> यच्च‍ापि सर्वभूतानां बीजं तदहमर्जुन ।\
> न तदस्ति विना यत्स्यान्मया भूतं चराचरम् ॥ ३९ ॥

    jač čāpi sarva-bhūtānāṁ bīdžaṁ tad aham ardžuna 
    na tad asti vinā jat sjān majā bhūtaṁ čarāčaram 
    
Ardžūna, Es esmu visu dzīvo būtn̦u pirmcēlonis! Itin nekas, ne kustīgs, ne nekustīgs, nepastāv ārpus Manis.

#### 10.40

> नान्तोऽस्ति मम दिव्यानां विभूतीनां परन्तप ।\
> एष तूद्देशत: प्रोक्तो विभूतेर्विस्तरो मया ॥ ४० ॥

    nānto ’sti mama divjānāṁ vibhūtīnāṁ parantapa 
    eṣa tūddeśataḥ prokto vibhūter vistaro majā
    
Ak, naidnieku uzveicēj! Manām dievišķajām izpausmēm nav ne gala, ne malas! Es tev atklāju tikai niecīgu Manas bezgalīgās varenības daļin̦u.

#### 10.41

> यद्यद्विभूतिमत्सत्त्वं श्रीमदूर्जितमेव वा ।\
> तत्तदेवावगच्छ त्वं मम तेजोऽशसम्भवम् ॥ ४१ ॥

    jad jad vibhūtimat sattvaṁ śrīmad ūrdžitam eva vā
    tat tad evāvagaččha tvaṁ mama tedžo ’ṁśa-sambhavam

Zini, ka jebkāda bagātība, skaistums un slava ir tik vien kā Manas mirdzošās varenības vāja atblāzma!

#### 10.42

> अथवा बहुनैतेन किं ज्ञातेन तवार्जुन ।\
> विष्टभ्याहमिदं कृत्स्नमेकांशेन स्थितो जगत् ॥ ४२ ॥

    athavā bahunaitena kiṁ džñātena tavārdžuna 
    viṣṭabhjāham idaṁ kṛtsnam ekāṁśena sthito džagat
    
Ardžūna, vai gan ir vērts aprakstīt visas Manas bezgalīgās īpašības? Ar vienu daļēju savu izpausmi kā Virsdvēsele Es uzturu visu pastāvošo!

